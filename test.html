<p><br>
In de jaarlijks terugkerende, nationale make-upoorlog boeken de <a href="https://www.geenstijl.nl/5173486/we-ve-got-him-stoottroepen-kozp-xr-ontdekken-laatste-zwarte-piet-in-doornspijk-4000-inwoners/" target="_blank">zwartkijkers van KOZP</a> vlak voor de intocht van de Pietendiscussie nog grote successen. <a href="https://nos.nl/artikel/2498028-sinterklaascomites-passen-op-nippertje-uiterlijk-piet-aan-om-kozp-protesten" target="_blank">Angstige</a> Sinterklaascomités en gemeentes vrezen de verstorende demonstraties van de met een kleurenwaaier gewapende activisten en passen<em> last minute</em> hun Pietenpalet aan om de komst van de KOZP-drammers alsnog te voorkomen. En dat is niet omdat ze zelf per se achter de veranderingen staan. "<em>Vanwege de veiligheid gaan we over op een intocht met pieten zoals je die in het landelijke Sinterklaasjournaal ziet</em>", stelt de <a href="https://www.omroepbrabant.nl/nieuws/4372555/pieten-in-drunen-niet-meer-zwart-uit-angst-voor-rellen-tijdens-intocht" target="_blank">gemeente Heusden</a> over de intocht in Drunen. "<em>Het beeld was dat de openbare orde en de veiligheid voor de kinderen en andere aanwezigen in het geding was.</em>" Ondertussen komt de Sint in <a href="https://www.rijnmond.nl/nieuws/1739204/sinterklaasintocht-zwijndrecht-op-laatste-moment-omgegooid-vanwege-protest" target="_blank">Zwijndrecht</a> vanwege de veiligheid niet langer met de boot aan, maar wordt hij "<em>feestelijk onthaald</em>" bij het gemeentehuis. Een <a href="https://www.omroepwest.nl/nieuws/4777709/intocht-met-zwarte-pieten-afgelast-kans-op-verstoren-openbare-orde" target="_blank">alternatieve intocht</a> (wtf?) met zwartgelakte Pietermannen in Rijswijk sneuvelt eveneens vanwege de veiligheid. De angst regeert en de broze ruggengraatjes van weerloze ambtenaartjes breken sneller dan u 'kinderfeest' kunt zeggen. Nou ja, behalve in een klein dorpje in het Westland waar ze dapper weerstand bieden tegen de moderne wind die waait door de bomen. In De Lier werd de actiegroep wel uitgenodigd om te babbelen, maar weigerde het Sinterklaascomité de Pieten door het KOZP-filter te halen, waardoor een <a href="https://www.omroepwest.nl/nieuws/4777479/kick-out-zwarte-piet-gaat-demonstreren-in-de-lier-tijdens-intocht-ondanks-respectvol-gesprek" target="_blank">demonstratie bij de intocht</a> aanstaande zaterdag op de agenda blijft staan. KOZP-demonstranten die bij de Westlandse tuinders even komen vertellen hoe ze hun tradities moeten vieren: we vermoeden niet dat ze een warm welkom in hun schoentje vinden.&nbsp;<br>
<strong>UPDATE: </strong>Wilt u ook bukken voor KOZP? Hier is <a href="https://upload.gscdn.nl/uploads/af4532ac54_Convenant_KOZP_GS.pdf" target="_blank">hun convenant</a> dat ze gemeenten proberen te laten tekenen.</p>
